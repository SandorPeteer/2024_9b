<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Katonai Lopakodó</title>
    <link rel="stylesheet" href="style.css">
</head>
<body>
<div class="div">
    <a href="klopakodo.html">[FŐOLDAL]</a><a href="felületkezelés.html">[Felületkezelés]</a><a href="formai.html">[Formai elemek]</a>
    <img src="img/lopakodó1.png" alt="Katonai Lopakodó" title="Katonai Lopakodó">
    <p><h1>A lopakodó repülőgép </h1>olyan repülőgép, amelyet úgy terveztek meg, hogy elnyelje/eltérítse a radarsugarakat. Ezek a gépek nem láthatatlanok a radar számára, csak nehezebb őket észlelni. A lopakodó technológia alkalmazásának célja az, hogy a repülőgép még azelőtt, vagy akár anélkül támadhasson, hogy az ellenség észlelné.</p>
    <p>Bár sokan az SR–71 Blackbirdöt tartják az első valódi lopakodó repülőgépnek, igazából az F–117 Nighthawk tekinthető annak (a Blackbird sokkal nagyobb radarvisszaverő felülettel rendelkezett, bár méreteihez viszonyítva ilyen részeinek összfelülete tényleg nem sokkal nagyobb, mint a Nighthawké). Ha a Nighthawkot tekintjük az első lopakodó gépnek (a magyar szakemberek sokáig egyszerűen így is nevezték: a Lopakodó), akkor azt mondhatjuk, hogy lopakodó repülőgépeket harcban először 1988-ban, Panama inváziója során alkalmaztak, amikor is két F-117-es támadta Noriega tábornok főhadiszállását. Tömeges lopakodó-bevetésre először 1991-ben, az öbölháborúban került sor. A Blackbirdöt azonban már sokkal régebben, a hidegháború éveiben is alkalmazta az amerikai hírszerzés, elsősorban légi kémfotók készítésére. A Nighthawkot az öbölháborúban, elsődleges rendeltetésének és a terveknek megfelelően, bombázóként alkalmazták.</p>

    <h2>Belső szerkezet</h2>

    <p>A lopakodó repülőgépek igen vékony külső borítása alatt háromszöglapokból összeállított prizma-csapdák sora rejtőzik, amelyekbe ütközve a radarokból érkező sugárzás többször oda-vissza verődik, szétszóródik és részben elnyelődik. Mivel a lopakodó gépek külső héjszerkezete igen vékony kell, hogy legyen, a gépek nem üzemeltethetők tábori körülmények között, egyetlen fél hüvelyk (12 mm) nagyságú kavicsfelverődés okozta sérülés 25%-kal csökkenti a lopakodó képességet.</p>
    <p>A lopakodó gépek hajtóműveit, a nagy radar-visszaverődést okozó kompresszorlapátokat elrejtik, S alakú szívócsatornában helyezik el, így szemből sem láthatók. A sugárhajtómű kiömlőnyílását a gép tetején helyezik el, lapított fúvókákkal, amelyek nagy mennyiségű hideg levegőt kevernek az égéstermékbe, hogy az infravörös kisugárzást csökkentsék. Ennek ellenére a könnyű légvédelmi eszközök jelentette veszély miatt a lopakodók általában 4000–6000 méter körüli magasságban hajtják végre bevetéseiket.</p>

    <h3>A lopakodók felderíthetősége</h3>
    <p>Több ország, például Ausztrália és Oroszország is dolgozik azon, hogyan lehetne a lopakodókat nagy távolságból észlelni, különösen mióta Amerikai szervezeteket olyan vádak értek, hogy ipari kémkedést folytatnak az Európai Unió országaiban.</p>

</div>    
</body>
</html>
